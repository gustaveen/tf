---
title: Snabba och smarta team
date: 2013-12-20 15:15:00 Z
published: false
---

Vi är övertygade om att små team av multitalanger skapar framgång. Vår ambition är därför att huvudteamet består av tre personer, en projektledare, en konceptdesigner och en utvecklare, som följer projektet från början till slut. Det innebär att hela teamet har kunskap om målgrupp, affär, varumärke och kommunikation. Det minskar missförstånd och misskommunikation och tar bort behovet av interna överlämningar mellan olika faser. Det gör att vi kan lägga projekttimmarna, det vill säga våra kunders pengar, på att skapa värde istället för att sitta i möten. Framförallt skapar det energi och flow vilket i sin tur ger bättre slutresultat. 

Ett krav vi ställer på alla medarbetare är teknisk spets: projektledarna är tidigare programmerare, designers kan och förstår kod och utvecklarna rör sig fritt mellan användargränssnitt och back-end. Det är ett måste för att vi ska kunna jobba i våra små lättrörliga team som effektivt kommer fram till rätt resultat.

Varför nu detta teknikfokus. Jo. Vi resonerar så här:

- Varumärkesupplevelser idag skapas med teknik - på datorn, i mobilen och snart överallt.
- Tekniken möjliggör riktigt värde genom smart tjänsteutveckling.
- Idéarbete idag måste var djupt förankrat i teknik för att bli framgångsrikt och genomförbart.
- Eftersom webbprojekt idag är affärskritiska så behövs det ett tekniskt säkerhet- och risktänk.
